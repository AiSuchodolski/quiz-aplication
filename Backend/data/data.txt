Układ mięśniowy – budowa  
Mięśnie mogą być zbudowane z 3 różnych rodzajów tkanki mięśniowej:  
• gładka – kurczy się powoli i równie powoli powraca do swojej fizjologicznej długości, jej 
czynnością zarządza  autonomiczny układ nerwowy , w związku z czym nie mamy wpływu na 
hamowanie lub aktywację jej pracy;  
• poprzecznie prążkowana serca – mimo swojego poprzecznego prążkowania także pozostaje 
poza wpływem człowieka;  
• poprzecznie prążkowana szkieletowa – kurczy się szybko pod wpływem bodźców 
dochodzących do niej z  ośrodkowego układu nerwowego . Jej czynność podlega woli 
człowieka, można ją kontrolować w zależności od potrzeb.  
Pod względem budowy rozróżnia się między innymi mięśnie:  
• dwugłowe – np. mięsień dwugłowy ramienia ; 
• trójgłowe – np. mięsień trójgłowy ramienia ; 
• czworogłowe – np. mięsień czworogłowy uda ; 
• szerokie – wyścielające klatkę piersiową,  jamę brzuszną ; 
• krótkie (np. mięśnie przykręgosłupowe) i długie (np.  mięsień krawiecki ); 
• okrężne – zlokalizowane wokół ust lub odbytu.  
Masa mięśniowa u każdego człowieka rozkłada się inaczej. Wszystko zależy od stylu życia, 
uwarunkowań genetycznych oraz codziennej aktywności fizycznej.  
Układ mięśniowy – funkcje  
Mięśnie gładkie  odpowiadają za mimowolne skurcze naczyń krwionośnych, jelit i innych narządów, 
umożliwiając przesuwanie się ich zawartości, np. treści pokarmowej w kierunku odbytu. Kurcząc się 
powodują także mieszanie się treści pokarmowej, przez co mikrokosmki jelitowe mogą efektywnie 
pozyskać wszelkie składniki odżywcze i aktywne. Z mięśniówki gładkiej zbudowana jest 
również  macica , wskutek czego możliwe jest comiesięczne oczyszczanie jej z 
obumarłego  endometrium  i krwi , zaś w przypadku kobiet w  ciąży  sprawy poród siłami natury.  
 
Tkanka mięśniowa poprzecznie prążkowana serca  zapewnia prawidłowe funkcjonowanie mięśnia 
sercowego. Komory i przegrody mogą kurczyć się, przez co krew sprawnie krąży po całym organizmie.  
Z kolei  mięśnie poprzecznie prążkowane szkieletowe  odpowiadają przede wszystkim za zdolność 
chodzenia, biegania, poruszania się, umiejętności manualne, mimikę twarzy czy utrzymywanie 
stabilnej, wyprostowanej i  prawidłowej postawy ciała . Dzięki nim każdy człowiek może pracować 
zarówno  izometrycznie , jak i ekscentrycznie czy koncentrycznie. Do grona tych mięśni zalicza się 
też przeponę , czyli duży i najważniejszy  mięsień oddechowy  w ciele człowieka.  
Elementy pomocnicze mięśni człowieka  
Układ mięśniowy składa się nie tylko z samych mięśni. Aby mogły one prawidłowo funkcjonować 
muszą być wspierane przez anatomiczne struktury pomocnicze, do których zaliczamy między innymi:  
• trzeszczki  – są to ruchome struktury włączone w ścięgna mięśni, zwykle w pobliżu ich 
przyczepów. Zmieniają kierunek przebiegu ścięgien;  
• pochewki ścięgniste  – obejmują sobą ścięgna mięśni, ułatwiając ślizganie się poszczególnych 
struktur anatomicznych względem siebie;  
• kaletki maziowe  – lokalizują się pomiędzy  kością  a ścięgnem, tkanką mięśniową lub  skórą , jak 
również między ścięgnem a torebką stawową. Wspomagają ślizg narządów względem siebie;  
• powięź  – osłania i oddziela poszczególne mięśnie od siebie, odgrywa kluczową rolę w 
przekazywaniu sił mechanicznych pomiędzy mięśniami. Dzięki niejcały organizm działa w 
sposób zintegrowany;  
• troczki  – krótkie wiązki ścięgniste, odpowiadające m.in. za utrzymywanie ścięgien blisko kości. 
Pełnią również funkcję podporową dla ścięgien.  
Takich elementów jest oczywiście więcej. Choć często pomijane w opisach układu mięśniowego, są 
niezbędne do jego prawidłowego funkcjonowania. Należy pamiętać, że nie ma odrębnej specjalizacji 
lekarskiej z chorób mięśni, dlatego z problemami w obrębie mięśn i najczęściej udajemy się do 
lekarza  ortopedy  lub do  fizjoterapeuty . 
 